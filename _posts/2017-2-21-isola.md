---
layout: post
title: Isola che sarà
description: Il progetto fa parte dell’ampio intervento di recupero dell’area dell’ex-piscina comunale dell'IIS Da Vinci-Galileo 
image: assets/images/asoc/swim.jpg
---

A Scuola di OpenCoesione (ASOC) è un  percorso innovativo di didattica interdisciplinare rivolto alle scuole secondarie superiori. Promuove principi di cittadinanza consapevole, attraverso attività di monitoraggio civico dei finanziamenti pubblici e l’impiego di tecnologie di informazione e comunicazione a partire dai dati aperti (open data) pubblicati sul portale OpenCoesione. È frutto di un accordo siglato nel giugno 2013 tra il Ministero dell’Istruzione, dell’Università e della Ricerca e il Dipartimento per lo Sviluppo e la Coesione Economica.

![logo]({{ site.url }}/assets/images/asoc/isola.png)

30 studenti – 11  della classe 3^ A, 11  della 3^B del Liceo Scientifico di Noci e 8 della classe 4^ A E dell’ITI di Gioia del Colle – sono stati selezionati,  dopo la compilazione online di un questionario curato dalla Università Cattolica di Milano,  a partecipare al progetto “A scuola di Open Coesione”.

Il progetto riguarda lo studio ed  il monitoraggio  di un progetto finanziato da fondi provenienti dall’Unione Europea.

Il team di classe, in collaborazione con il Comune di Noci, di Gioia del Colle e le associazioni presenti sul territorio, ha scelto di monitorare i lavori  del progetto [“RIGENERAZIONE TERRITORIALE – NOCI –  MUSEO DEI RAGAZZI : COMPLETAMENTO E SISTEMAZIONE AREA EX PISCINA COMUNALE”](http://www.ascuoladiopencoesione.it/blogs/1/726) Il progetto supportato dalla metodologia  “AscuoladiOpenCoesione”  prevede  sei tappe di sviluppo: progettare, approfondire, analizzare, esplorare, raccontare, coinvolgere.

Il [progetto](http://www.davincigalilei.it/category/progetti/lisola-che-sara/) mira a sviluppare negli studenti, che all’interno del progetto assumono le funzioni di progect manager, blogger, coder, storyteller, designer, analisti opendata, ecc., competenze digitali, statistiche e di data journalism, nonchè competenze trasversali quali sviluppo di senso critico, problem-solving, lavoro di gruppo e abilità interpersonali e comunicative.

I 30 studenti sono  chiamati a costruire una ricerca di monitoraggio civico a partire dai dati e dalle informazioni sugli interventi finanziati dalle politiche di coesione nel nostro territorio (disponibili sul portale www.opencoesione.gov.it) comunicando i risultati e coinvolgendo attivamente la cittadinanza.

Per i 22 alunni delle classi terze del Liceo Scientifico di Noci, 11 ragazzi della classe 3^A e 11 ragazzi della classe 3^B, il percorso  didattico ASOC , come da circolare MIUR AOODGSIP 0006767  del 16/09/2016, varrà come contenuto del percorso Alternanza Scuola-Lavoro (ASL),  per un impegno base di n. 50 ore  e a motivo del  coinvolgimento delle reti territoriali a supporto del progetto.

<a class="twitter-timeline" data-lang="it" data-theme="dark" href="https://twitter.com/Lisosolachesara">Tweets by Lisosolachesara</a> <script async src="//platform.twitter.com/widgets.js" charset="utf-8"></script>