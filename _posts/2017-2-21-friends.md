---
layout: post
title: Trip Friends
description: Realizzare un progetto pilota di Innovazione, Ricerca e Sviluppo rivolto a reti di imprese di accoglienza turistica in Puglia
image: assets/images/friends.jpg
---

## Sala De Deo - ore 14.30

<span class="image fit"><img src="{{ site.url }}/img/logo021.png" alt="" /></span>

Al fine di migliorare la qualità della vita del nostro territorio, abbiamo deciso di proseguire il nostro cammino insieme a chi come noi, desidera realizzare delle attività per il benessere sociale e per la nostra comunità. A tal fine dal 1 marzo 2017 inizia il progetto G.I.T.A. (Gioia International Travel Agenda).
Zeroventuno con la partecipazione del Comune di Gioia del Colle darà vita ad un'agenda del turismo rivolta a tutti gli operatori dell'accoglienza turistica. Il registro depositato presso l'associazione e presso il Comune, accoglierà e selezionerà imprese ricettive, ristorative, sottoscrizioni di cittadini, artisti locali da inserire in un'unica grande rete di cooperazione. La rete mira a creare un'utenza regolamentata attraverso dei principi comuni per la realizzazione di un progetto innovativo di turismo internazionale chiamato TRIP FRENDS (la mancanza della ì ci ricorda come dovremmo pronunciarlo.

Gita è suddivisa in tre settori: Business, Citizens&Family,  Local Artist

Business è la sezione dedicata a tutte le Pmi locali che svolgono il proprio lavoro con passione e amano la nostra terra, svolgendo attività e servizi con efficienza e qualità, che desiderano trasferire un messaggio di qualità della vita e di benessere in relazione alle variabili prodotto, ambiente, tempo.
Attività ricettive: hotel, B&B, Agriturismi, masserie, case vacanza..
Attività ristorative: ristoranti, pub, masserie, agriturismi etc...
lounge bar e Intrattenimento

Citizens è la sezione dedicata ai residenti di Gioia del Colle e paesi limitrofi che desiderano offrire servizi personalizzati nell'ambito dell'accoglienza turistica in cambio di un corrispettivo. Ogni trip friends può decidere di offrire il proprio tempo per  uno o più servizi dedicati al turista: si parte da servizi generici quali pick up aeroporto, babysitter, estetista, parrucchiere, massaggiatore, personal trainer, dog sitter fino ad arrivare ai più personalizzati e creativi, emozionali, che rispecchino l'autenticità del territorio come per esempio Gita in barca, Passeggiata nei campi, lettura di poesie sotto un albero di ulivo, Yoga all'aria aperta, compagno per un giorno, tour in bicicletta, passeggiata in masseria, in base alla propria creatività. Da soli o in coppia, o in gruppo. 

Family invece è la sezione dedicata alle famiglie che desiderano ospitare turisti a pranzo o a cena, per la notte, nella propria famiglia. Famiglie aperte a scambi interculturali. In questo caso i soggetti candidati devono presentare un programma della giornata specifico, delle attività che si desiderano promuovere e menu locali con l'indicazione con esatta descrizione dei prodotti locali da utilizzare. Quest'ultimi devono rispecchiare la tipicità, la cultura e la tradizione del territorio.

L.A. è la sezione dedicata alla raccolta di adesioni da parte di artisti locali che desiderano offrire i propri servizi al turista oppure la propria performance ad attività ricettive, per l'intrattenimento nei locali pubblici. Attori, pittori, stilisti, scultori. Per la sezione dei musicisti è prevista una candidatura e successiva audizione realizzata da un'etichetta discrografica.

<ul class="actions">
	<li><a href="http://http://www.zeroventuno.com" class="button special">Per aderire a GITA clicca qui.</a></li>
</ul>