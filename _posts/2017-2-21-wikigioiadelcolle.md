---
layout: post
title: WikiGioiadelColle
description: Obiettivo del progetto è realizzare voci in Wikipedia su alcuni monumenti urbani ed extraurbani a partire dai dati e dalle informazioni storico-archeologiche raccolte nell’ambito del progetto Archeo Mappa
image: assets/images/wiki.jpg
---

L’Associazione Wikimedia Italia promuove la diffusione del sapere libero attraverso progetti finalizzati alla crescita, allo sviluppo e alla distribuzione di contenuti liberi, in molte lingue e sotto licenze che ne consentono il riutilizzo, la modifica, la copia e la libera distribuzione. Tutti i progetti sono sviluppati in maniera collaborativa dai suoi utenti, chiunque voglia partecipare. Gli strumenti wiki, infatti, consentono la produzione collettiva dei contenuti e ciascun autore contribuisce con le proprie conoscenze condividendole in tempo reale con gli altri.

Wikipedia, l’enciclopedia libera, è l’esempio più noto di questa nuova dinamica di produzione e fruizione delle informazioni: nata nel 2001, le sue voci sono scritte dagli utenti, ad oggi in oltre 280 lingue, senza scopo di lucro alcuno.

Altro progetto molto partecipato è Wiki Loves Monuments, il concorso fotografico dedicato a monumenti (nell’accezione ampia di edifici, sculture, siti archeologici, strutture architettoniche, interventi dell’uomo sulla natura, siti naturali, affreschi monumentali, iscrizioni) che invita tutti i cittadini a documentare il patrimonio culturale attraverso fotografie da rilasciare con la licenza CC BY- SA e da caricare su Wikimedia Commons.

Obiettivo del progetto è realizzare voci in Wikipedia su alcuni monumenti urbani ed extraurbani a partire dai dati e dalle informazioni storico-archeologiche raccolte nell’ambito del progetto Archeo Mappa.  Gli incontri serviranno a restituire parte delle conoscenze acquisite ad un pubblico più ampio attraverso le piattaforme wiki ed a sensibilizzare la cittadinanza - in primis i membri della locale Pro Loco - ai temi della cultura storico-monumentale del piccolo centro lucano.

Wikipedia è la più conosciuta e consultata enciclopedia del mondo ed è perciò importante contribuire nei limiti delle proprie competenze sia al miglioramento delle sue voci: si auspica perciò nel tempo una continuità da parte degli stessi protagonisti nel lavoro di documentazione e condivisione della cultura locale attraverso la partecipazione ai progetti promossi da Wikimedia Italia.